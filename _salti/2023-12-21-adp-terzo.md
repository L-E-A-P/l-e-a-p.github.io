---
title: "archi di pietra, terzo respiro"
author: Dio
image: images/archi-di-pietra/2024-01-20-GALANTE-300.png
excerpt_separator: "<!--more-->"
categories:
  - Salti
tags:
  - Approdi
---

Sabato venti gennaio duemilaventiquattro Francesco Galante ci condurrà attraverso le soglie della sua musica, di cui si farà lettore, oltre la quale troveremo una storia, di cui è enorme letteratura.

<!--more-->


![no-alignment]({{ '/images/archi-di-pietra/galante.jpg' | absolute_url }})


> ##### Francesco Galante (Roma, 1956). Compositore, saggista, ricercatore.
###### Ha studiato composizione musicale elettronica in Italia e in Francia: con Giorgio Nottoli presso il Conservatorio di Musica "Licinio Refice"-Frosinone dove termina gli studi nel 1979; con Pierre Boeswillwald, Guido Baggiani, David Keane presso l'IIME-Institute International de la Musique Electroacoustique di Bourges (1979-80). Studi di Analisi e Interpretazione della musica contemporanea con Guido Baggiani. Nel biennio 1980-82 è stato direttore artistico della Ass. di concerti "Musica Verticale" di Roma. Co-fondatore della SIM-Società di Informatica Musicale di Roma (1982-1990). Nel campo della ricerca tecnologica è stato inoltre ricercatore “freelance” presso il Texas Instrument Research Center di Milano (1986-1988).
###### Ha svolto intensa attività convegnistica con conferenze in Italia e all'estero. In particolare presso Ente Arena di Verona/Giornate di musica contemporanea (1980). Instituut voor Sonologie (Università di Utrecht, 1982). IRCAM di Parigi (1984). Reale Conservatorio dell'Aia (1986). Fondazione Juan Mirò-Barcellona, 1991. Università di L'Avana-Facoltà di Musica (1990 e 1991). Università di Cuenca (Spagna, 1995). CSC-Università di Padova. Facoltà di Architettura Bovisa di Milano (1998). DAMS-UNICAL (2012). Conservatorio S.Cecilia Roma/ Progetto EMUfest 2012. Museo MACRO di Roma (2013). Galleria Nazionale di Arte Moderna e Contemporanea di Roma (2013).Comune di Roma, Sala Pietro da Cortona (2013) e Mercati di Traiano (2014). Conservatorio di Milano, Sala Puccini 2012 e 2013. Conservatorio S.Cecilia Roma/Progetto EMUfest 2017.
###### Attualmente, ha avviato un progetto di ricerca con L'Istituto Centrale dei Beni Sonori e Audiovisivi di Roma.
###### Dal 1990 è redattore della rivista di studi musicali "Musica/Realtà" di Milano, fondata da Luigi Pestalozza, con la quale continua la collaborazione in qualità di corrispondente. Ha pubblicato circa venti tra saggi e articoli per le riviste Quaderni di Informatica musicale, Strumenti musicali, Computer music, Musica/Realtà.
###### Dal 1998 al 2000 per il Teatro Alla Scala di Milano è stato ideatore e curatore artistico, con Luigi Pestalozza, della rassegna concertistica Metafonie con la realizzazione di 10 concerti dedicati alla musica elettroacustica internazionale tenutisi nel Ridotto della Scala.
###### Nel 1999, per il Teatro Alla Scala di Milano, è stato ideatore e curatore scientifico del Convegno internazionale : "Musica e Tecnologie, domani", tenutosi nel 1999 nella sala del Ridotto della Scala.
###### Ha pubblicato due volumi dedicati alla storia della musica elettronica Metafonie (co-autore Luigi Pestalozza)-ed. LIM 1998, Musica Espansa (Co-autore Nicola Sani), ed. Ricordi, 2000. Ha scritto per il volume (a cura di Antonio Mastrogiacomo) Utopia dell'ascolto-attorno alla musica di Walter Branchi. (ed. Il Sileno). Ha ideato un volume di studi sull'opera Gesang der Jünglinge di Karlheinz Stockhausen di cui ha svolto (con il M°Ivano Morrone) la curatela; volume edito e pubblicato nel 2021 dal Conservatorio di musica di Cosenza, con il titolo Listening again to "Gesang der Jünglinge". Ha in preparazione per le edizioni LIM un volume dedicato alla musica elettronica a Roma (anni '50/'60).
###### Ha ricevuto commissioni musicali da Rai-Radio 3 1989, Festival "Musica Presente" di Milano, 1993, da IIME/Festival internazionale “Synthese” di Bourges (Francia) 1997. Dalla Fondazione Orchestra G.Cantelli, 2002. La sua opera elettronica Metafonie è edita dalla Casa Ricordi.
###### Ha vinto nel 2003 e nel 2005 la selezione per le migliori opere di musica elettronica italiana organizzata dalla Fondazione CEMAT di Roma, con pubblicazione discografica delle due opere all'interno della collana "Punti di Ascolto".
###### Le sue opere sono state eseguite in importanti rassegne e festivals in: Italia, Usa, Australia, Canada, Francia, Spagna, Olanda, Germania, Danimarca, Polonia, Russia, Romania, Ungheria, Grecia, Slovenia, Cuba, Korea, Argentina, Brasile.
###### Le sue musiche elettroniche sono state incise da: Nuova Fonit Cetra, Casa Ricordi, Eshock edts di Mosca, Twilight-EMI Italia, CEMAT, LIMEN Contemporanea.
###### Ha insegnato composizione musicale elettroacustica nei Conservatori di Firenze (1982), Roma (1983-84), Latina(1999-2001), Cosenza (2001-2002), Trapani (2002-2003). Dal 2003-04 insegna presso il Conservatorio di Musica di Cosenza dove è titolare della cattedra di Composizione musicale elettroacustica.
